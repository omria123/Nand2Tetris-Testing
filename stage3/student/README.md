וואו כל הכבוד, יש לנו כבר יכולת לחשב מלא פעולות סופר חשובות.
אבל על מנת שמחשב יוכל לתפקד הוא צריך רגיסטרים וRAM, זאת על מנת לשמור את התוצאה של אותם חישובים.

בשביל להחזיק זיכרון נצטרך את ה DFF. (הסבר בהמשך)
ה DFF הוא שער שבו נוכל להשתמש במתנה - כמו Nand. בעזרתו תבנו את השערים:

a:
Bit
Register
PC

b:
RAM8
RAM64
RAM512
RAM4K
RAM16K

כאשר תסיימו נא להעלות את קבצי הhdl, tst, cmp באותה ההיררכייה שבה קיבלתם אותם תחת תיקיות a, b. 


הסברים נוספים:

 PC - רגיסטר מיוחד, שמטרתו תהיה להחזיק את המיקום של הפקודה הבאה שאמורה להתבצע, כך המעבד יודע להמשיך מפקודה לפקודה בתוכנה
 
דבר שאולי נראה תמוה, הוא שהרגיסטר והRAM עובדים באותה מידה, ואז מגיעה השאלה מדוע יש צורך בלקחת 16ביטים של זיכרון ולקרוא להם בצורה מיוחדת. יש לכך מספר סיבות:
1. במציאות יש הבדל באופן שבו רגיסטר עובד ובאופן שבו זיכרון RAM עובד. במציאות הרגיסטרים יושבים בתוך המעבד,בעוד זיכרון הRAM יושב במקום אחר לגמרי בלוח האם. כל פעולה המתבצעת משתמשת ברגיסטרים ולא ישירות בזיכרון. 
2. במציאות RAM יותר זול מבניית רגיסטר, אך הרגיסטרים יותר מהירים. ניתן לחשוב על הרגיסטרים כמו הידיים של המעבד שבעזרתן הוא מבצע הכל, ועל הRAM כמקום אחסון גדול אבל קצת יותר רחוק, מה שגורם לגישות אליו להיות יותר איטיות בכל פעם.

מה זה DFF? ולמה צריך את זה? - העשרה
כאן אנחנו נכנסים מעט לעולמות החומרה, ואיך ששערים בנויים. שערים בנויים מיחידות קטנות יותר הנקראות טרנזיסטור שיודע להיפתח ולהיסגר תחת תנאים מסוימים, וכך להשפיע על מבנה השער (לא נכנס לאיך). הבעיה היא שלטרנזיסטור לוקח זמן להיפתח/להיסגר מה שאומר שלכל מעגל לוקח כמות כלשהי של זמן עד שהוא מחשב את הפלט המתאים.
כאשר בנינו מעגלים עד כה זה היה בסדר מבחינתנו - בנינו יחידות שיודעות לקחת חוט בעל זרם 0 או זרם 1 ולהעביר אותו הלאה לתוך מעגל אחר, והרכבנו אותם אחד על השני, כך שאכן לוקח יותר ויותר זמן עד שהוא מחשב את הפלט המתאים, אבל הוא מבצע יותר פעולות.
כאשר אנחנו רוצים לבנות זיכרון, אנחנו רוצים לשמור ביט על חוט מסוים, לכן נרצה ליצור מעגל סגור כלשהו, לתת לו אפשרות להוציא את הזרם שעליו החוצה, ולקבל זרם לתוך המעגל שיחליף את הקודם.
לשם כך יש לנו קוצב - שעון המעבד ש"עולה" ו"יורד" במהירות גבוהה (מיליארדיות השנייה), ובעת כל החלפה הוא מאפשר לDFF להעביר את הערך שיש בכניסה לשער ליציאה שלו. 
לכן אם לוקח לערך מביט אחד מילישנייה לעבור לביט שני (כי הוא עבר חישובים בדרך), וכל 2 מילי שניות לוקח לשעון לשנות מצב, אזי אנחנו יודעים בוודאות כי בעת מעבר שעון הערך בכניסה אכן נכון וניתן לשמור אותו אל תוך הביט.

לכן יש כאן מעין טריידאוף - מצד אחד נרצה תדירות כמה שיותר גבוהה מכיוון שכך יוכלו להתבצע הרבה 
פעולות (כל מעבר שעון מתבצעת פעולה) לאורך זמן קבוע, מצד שני נרצה תדירות נמוכה בה נוכל 
לבצע הרבה חישובים ללא שום בעיה. לצורך המערך, אין לכם שום צורך בלחשב שום דבר מהדברים האלה, 
תתרכזו רק בלוגיקה עצמה של המעגלים. אין כאן שום השפעה אמיתית למהירויות חישובים.




